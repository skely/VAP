# Historie a definice Kybernetiky

*  ***Kybernetika je věda, která se zabývá obecnými principy řízení a přenosu informací ve strojích a živých organismech.***

## Historie

Za zakladatele je považován Norbert Wiener, americký matematik, který vydal v roce 1948 knihu Kybernetika aneb Řízení a sdělování u organismů a strojů.

<img src="img/KUZ520495_mrscience.jpg">

 Kybernetika se vyvíjela odlišně v různých zemích. V západních zemích víceméně splynula s obecnou teorií systémů a řada oborů, které byly považovány za součást kybernetiky, se vyvíjí jako samostatné obory – například informatika nebo neuronové sítě.

V zemích „socialistického tábora“ byla nejprve kybernetika považována za „buržoasní pavědu“, z čistě ideologických důvodů. Začala být znovu přijímána až v polovině 50. let. Pak se naopak stala zastřešující disciplínou pro mnoho oborů, které se ve svobodném světě osamostatnily. Za součást kybernetiky byla považována například i informatika.

## Co je kybernetika a čím se zabývá

- Automatickým řízením
- Přenosem informace
- Konstrukcí robotů
- Živými organizmy
- Komunikací, spoluprácí a interakcí člověka a stroje

## Základní kybernetické principy

- Systémový přístup
- Informační přístup
- Řidící přístup

## Klasifikace kybernetiky

- Teoretická kybernetika  
  *teoretický základ oboru*
  
- Experimentální  
  *studium reálných procesů prostřednictvím jijich modelů*
  
- Technická  
  *konstrukce a využití technických kybernetických systémů (systémy pro přenos informace, tvorba manipulátorů a robotů)*
  
- Aplikovaná  
  *aplikace kybernetiky v jiných oblastech (biokybernetika, lékařská kybernetika, sociální sféra, ekonomika*

## Historické příklady z kybernetiky

**Hérón "Méchanikos" Alexandrijský** (10 - 75 n. l.)  

Herónova baňka - parní stroj  
<img src=img/Aeolipile_illustration.png height=400>

ve svém díle se věnuje mj. automatizaci:  
*samodoplňovací olejová lampa, samočinně zavírané dveře, automatický pohyb loutek, automat na limonádu na minci, ...*

---  

**Wattův odstředivý regulátor**  
v roce 1782 James Watt jej zavedel ke stabilizaci otáček parního stroje 

<img src="img/Centrifugal_governor.png" height=300>

>Skládá se ze dvou závaží, která rotují a jsou poháněna strojem, jehož otáčky mají být regulovány. Čím rychleji tato závaží rotují, tím větší je vlivem odstředivé síly jejich výchylka od svislé osy rotace. Uvedené vychýlení je nad jejich ukotvením převedeno na svislý pohyb, který je dále pákou a táhlem převeden k ventilu přivádějícímu páru ke stroji. Je tak realizována mechanická záporná zpětná vazba, která dovoluje působením poměrně malých sil regulovat velmi výkonný stroj.

---


## Různé další definice kybernetiky



* Norbert Wiener: Cybernetics or, Control and Communication in the Animal and the Machine, 1948:
 
>*Rozhodli jsme se nazvat celý obor regulační a sdělovací teorie, ať již ve strojích nebo v živých organismech, kybernetikou.*

* M. Rozental, P. Judin: Stručný filozofický sloník, SNPL, 1955:

>*Kybernetika (ze starořeckého slova s významem řídící) - reakční pavěda, která vznikla v USA po druhé světové válce a značně se rozšířila i v jiných kapitalistických zemích; forma soudobého mechanicismu. Stoupenci kybernetiky ji definují jako universální vědu o spojích a komunikacích v technice, o živých organismech a o společenském životě, o "všeobecné organisaci" a řízení všech procesů v přírodě a ve společnosti. Kybernetika tak ztotožňuje mechanické, biologické a sociální vzájemné souvislosti a zákonitosti. Kybernetika jako každá mechanistická theorie popírá kvalitativní specifičnost zákonitostí různých forem existence a vývoje hmoty a redukuje je na mechanické zákonitosti. Kybernetika vznikla na základě moderního rozvoje elektroniky, zejména nejnovějších mechanisovaných počítacích strojů, automatiky a telemechaniky. Na rozdíl od starého mechanicismu 17.-18. století nezkoumá kybernetika psychofysiologické a sociální jevy analogicky s nejjednoduššími mechanismy, ale s elektronovými stroji a přístroji; ztotožňuje práci mozku s prací počítacího stroje a společenský život se systémem elektrod a radiokomunikací. Svou podstatou směřuje kybernetika proti materialistické dialektice, proti moderní vědecké fysiologii, kterou založil I. P. Pavlov (viz), a proti marxistickému, vědeckému pojetí zákonů společenského života. Tato mechanistická metafysická pavěda se výtečně snáší s idelalismem ve filosofii, psychologii a sociologii.*
>
>*Kybernetika jasně vyjadřuje jeden z hlavních rysů buržoasního světového názoru, jeho nelidskost a snahu přeměnit pracující v součástku stroje, ve výrobní nástroj a nástroj války. Zároveň je pro kybernetiku charakteristická imperialistická utopie, podle níž má být živý, myslící člověk, jenž bojuje za své zájmy, nahrazen ve výrobě i ve válce strojem. Podněcovatelé nové světové války využívají kybernetiky pro své špinavé praktické zájmy. Pod rouškou propagandy kybernetiky jsou v imperialistických zemích badatelé z nejrůznějších oborů zatahováni do přípravy nových prostředků masového vyhlazování lidí - elektronové, telemechanické a automatické zbraně, jejíž konstrukce a výroba se rozrostly na obrovské odvětví válečného průmyslu kapitalistických zemí. Kybernetika je tedy nejen ideologickou zbraní imperialistické reakce, ale i prostředkem k uskutečňování jejích agresivnich válečných plánů.*

* Doc. dr. Lumír Klimeš, CSc.: Slovník cizích slov, Státní pedagogické nakladatelství Praha, 1984:

>*Kybernetika - vědní obor zabývající se obecnými principy řízení a přenosu informací ve strojích a živých organismech.*

* Všeobecná encyklopedie Diderot ve čtyřech svazcích, Nakladatelský dům OP, 1996:

>*Kybernetika - věda o systémech řízení procesů v živých i neživých objektech, organismech, strojích. Název odvozen od řec. slova kybernetes, tj. kormidelník. K. se zabývá problematikou výstavby systémů řízení a studiem procesů v automatech, počítačích, živých organismech i ve společenských systémech. Vytváří jednotné hledisko na živé i neživé systémy tím způsobem, že soustřeďuje poznatky různých oborů, např. biologie, fyziologie, psychiatrie, psychologie, logiky, matematiky, strojového zpracování dat, automatizační a regulační techniky, teorie řízení.*

